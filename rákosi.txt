Rákosi Mátyás
Az akkor Magyarországhoz, ma Szerbiához tartozó bácskai Ada községben született a szegény,
 nem túl vallásos zsidó terménykereskedõ Rosenfeld József és Léderer Cecília hatodik gyermekeként.
 Édesapja három, édesanyja hat elemit végzett. Tizenkét testvére született.
Apai nagyapja falusi kovács volt, és az 1848–49-es forradalom és szabadságharc idején a helyi népfelkelõk 
„kaszáit egyenesítette” és emiatt késõbb menekülnie kellett. Apját a faluban „Kossuth-zsidó”-nak is hívták, mivel 
a Kossuth-párt támogatója volt. Szülei Topolyán születtek, apja 1903-ban kérelmezte majd 1904 januárjában kapta meg 
a belügyminisztériumi jóváhagyást a családnév Rákosira történõ magyarosítására[2][3] (helyenként tévesen olvasható, 
illetve elterjedt pletyka, hogy eredeti neve Roth Manó lett volna – valójában ez egy késõbb ráragasztott gúnynév volt;
 a rot – németül vörös – a kommunisták által használt színre utalt). A kis Mátyás már kisgyerekként rendkívül érdeklõdõ volt, 
alig várta, hogy iskolába járhasson.[4] Sopronban végezte az elemi iskolát, az 1905-1906-os tanévtõl a szegedi Magyar Királyi Állami Fõreáliskola tanulója lett,
 majd 1910-ben ott is érettségizett jeles eredménnyel, ahol egyik tanára Babits Mihály volt.[5] Ezután két félévet a Keleti Kereskedelmi Akadémia külkereskedelmi szakán tanult.
1912-tõl Hamburgban, 1913-ban Londonban tanult ösztöndíjasként.
Az elsõ világháború idején (1914–1918)
Még budapesti tanulmányai kezdetén, 1910-ben a Magyarországi Szociáldemokrata Párt tagja lett, majd részt vett a diákmozgalomban és titkára volt az antimilitarista Galilei Körnek, amelynek soraiból nem egy magyar kommunista került ki. Az elsõ világháborúban az orosz fronton harcolt, ahol 1915-ben hadifogságba esett, és egészen 1918-ig távol-keleti hadifogolytáborokban élt. Innen megszökött, és Pétervárra ment.
A Tanácsköztársaság idején (1919)
Hazatérése után belépett a Kommunisták Magyarországi Pártjába. A Magyarországi Tanácsköztársaság idején helyettes kereskedelmi népbiztos, majd a szociális termelés népbiztosa volt, többször járt az északi és a román fronton, végül 1919. július végén rövid idõre a Vörös Õrség parancsnoka lett. 1919. augusztus 2-án egy embercsempész segítette át az osztrák határon. Az osztrák hatóságok a karlsteini várba internálták , ahol vele együtt tartózkodott Kun Béla, Landler Jenõ, Rudas László, Pór Ernõ, Vágó Béla, Pogány József, Varga Jenõ, Lengyel Gyula, és Rákos Ferenc is. Az internáltak élelmiszerének beszerzését Rákosi Mátyásra bízták, aki a várparancsnok engedélyével járt ki a táborból.[8] Késõbb Kun Béla szûk környezete és Rákosi is Bécs elõvárosába, Steinhof modern elmegyógyintézetébe került a jómódú betegeknek épített villákba.
Börtönévek
A bukás utáni frakcióharcban Kun Bélát támogatta, de egy beszéde miatt kitiltották és kitoloncolták Ausztriából. 1920 és 1924 között a Komintern megbízásából részt vett több közép-kelet-európai kommunista mozgalomban. 1924-ben illegálisan visszatért Magyarországra, ahol 1925-ben letartóztatták, és az elsõ Rákosi-perben lázadás vádjával 8 és fél év börtönre ítélték. Máig tisztázatlan okokból a kommün alatti tevékenysége miatt nem folytatták le a bírósági eljárást, holott a népbiztosok perében vádolva volt, de szökésben volt, s ezért elfogatóparancsot bocsátottak ki ellene.[10] A per[11] nemzetközileg is híres lett Rákosi az utolsó szó jogán elmondott beszéde után, s elítélését Henri Barbusse francia költõ-író is elemezte írásában, sok más közép-európai kommunista sorsával együtt. 1930-ban a szegedi Csillagbörtönbe szállították. 1934 elején telt volna le a büntetése, de szabadulás helyett májusban – jogászi és politikai körök meglepetésére – „elõvették” a kommün alatti tevékenysége miatt indított, le nem zárt eljárást, melyet 1925-ben kellett volna lefolytatni. Ebben az újabb perben a budapesti büntetõ törvényszék B.XIV.5736/1919/1035. sz. ítéletével kommün alatti tevékenységéért – felségsértés, lázadás, tettestársként 27 rendbeli gyilkosság, felbujtóként 17 rendbeli gyilkosság, pénzhamisítás bûntettekért – életfogytiglant kapott.

A szegedi Csillag börtönben kivételesen jó elbánásban részesült, zárkája egész nap nyitva volt, szabadon járkált az írnoki helye és a cella között. Idõnként a politikai foglyokkal párttaggyûlést tartott, és frakciózás címén kizárta a pártból azt, aki kifogásolni merte, hogy a többiektõl eltérõen a csomagját nem osztotta meg a rabtársak között.[12] Feltûnõen sok pénze volt,[13] s különösen Domokos József ügyvédje útján állandó kapcsolatban volt Moszkvában lévõ rokonaival, különösen Zoltán (1945 után Biró Zoltán) testvérével, aki figyelmeztette, hogy olyan idõk járnak Moszkvában, hogy jobb helyen van a Csillagban mint a Szovjetunióban, s az ügyvédek útján küldött nagyobb összegeket.[14] Az akkori jogi szabályozás folytán is összbüntetésbe foglalták a két kiszabott büntetést, 1940-ben tehát nem kegyelemmel, hanem azért szabadult mert lejárt az összbüntetésre megállapított 15 év büntetés 1925-tõl számítva.[15] 1940. október 30-án egy államközi megállapodás értelmében Vas Zoltánnal együtt a Szovjetunióba távozhatott a cári csapatok által 1849-ben, a szabadságharc végén zsákmányolt honvédzászlókért cserében.

A Szovjetunióban (1940–1945)
A Szovjetunióban a munkásmozgalom hõseként fogadták; érkezése másnapján, 1940. november 7-én Sztálin mellett állhatott a Vörös téri felvonulás díszemelvényén. Bár eleinte megdöbbentették a sztálini politika által radikálisan megváltozott viszonyok, gyorsan akklimatizálódott, és mindenben követte Sztálint és az SZKP-t. Az emigráns Magyar Kommunista Párt vezetõje lett, õ irányította az emigráns-magyar Kossuth Rádiót, és a magyar foglyok közötti propagandamunkát. Ezekben az években ismerte meg leendõ feleségét, a jakut származású, 1903-ban született Feodora (Fenya) Fjodorovna Kornyilovát, akivel 1942-ben kötöttek házasságot. Gyermekük nem született; felesége elsõ házasságából származó gyermekét azonban közösen nevelték fel, ahogy 1945-tõl húga fiát, Vlagyimirt is. (Rákosi számos testvére élt hosszabb-rövidebb ideig a Szovjetunióban és hozzá hasonlóan egy részük „helyi” férjet vagy feleséget választott.)

Magyarországon maradt apját és két testvérét, Bélát és Hajnalt 1944-ben Szabadkáról deportálták és Auschwitzban haltak meg július 29-én.[16] Ez a hely és dátum áll a hivatalos holttá nyilvánításban (Szabadka, 1947. június 10.), maga Rákosi azonban errõl mást írt visszaemlékezéseiben: „apja a mauthauseni lágerban halt meg kiütéses tífuszban. Bátyja, Béla ugyanaznap, ugyanott pusztult el, és Bergen-Belsenben lelte halálát a húga, Hajnal...”.

Visszatérése
1945. január 30-án érkezett haza a Szovjetunióból, és hamar nagy befolyásra tett szert a politikai életben. Még távollétében, 1944 végén beválasztották az Ideiglenes Nemzetgyûlésbe. Az ezt követõ hónapokban taktikai okokból nem hangsúlyozta a kommunista hatalomátvétel szükségességét, amiben az is közrejátszott, hogy még Sztálin szándékai sem voltak egyértelmûek Magyarországgal kapcsolatosan. Több nyelven kiválóan beszélt, ez tette lehetõvé, hogy Trumannal angolul tárgyalhatott Washingtonban a békeküldöttség tagjaként, de emellett meg tudta magát értetni oroszul, németül és olaszul is. A politika volt a „hobbija”, amely élete minden percét kitöltötte. A Magyar Kommunista Párt, majd 1948-tól a szociáldemokrata párttal (SZDP) való egyesülése után a Magyar Dolgozók Pártja fõtitkára lett. 1945-tõl miniszterelnök-helyettes államminiszter. Az 1945 õszi, 57%-os kisgazda gyõzelemmel zárult parlamenti választás után a szovjet csapatok és a kommunista irányítás alatt álló politikai rendõrség segítségével megkezdte az úgynevezett szalámitaktika érvényesítését, fokozatosan felszámolva a kisgazdákat és a többi demokratikus pártot.
A Rákosi-korszak
1947 után egyre inkább úrrá lett rajta a megalománia, s lassanként a hatalom rabjává vált. Pozícióinak megszilárdítására minden eszközt használhatónak ítélt meg. A Svájcban éppen szabadságát töltõ Nagy Ferenc miniszterelnök alig ötéves fiát elraboltatta, s csak a lemondásáért, illetve azért cserében engedte szabadon, hogy Nagy soha többé nem tér vissza Magyarországra. Saját bajtársait is habozás nélkül börtönöztette be, kényszerítette emigrációra, vagy végeztette ki, közülük Rajk László esete a legismertebb.

Koncepciós perek
A nevével fémjelzett korszakban az emberi jogok súlyos sérelmet szenvedtek. Sokakat ért megtorlás: a koncepciós perekben kivégzettek száma száz és kétszáz fõ közé tehetõ, 40 ezren voltak rendõri õrizetben, illetve internálva, közel 13 ezer fõt (két és fél ezer családot) kitelepítettek, kitiltottak Budapestrõl. 1950–53 között egymillió embert vontak ügyészi eljárás alá, minden második ellen vádat is emeltek. A rövidesen bekövetkezõ változások során hozott közkegyelmi rendelet 748 ezer embert érintett. A Rákosi-rendszerben hozzávetõleg 300 ezer embert telepítettek ki és internáltak korábbi lakhelyérõl. Fõként korábbi földbirtokosok, módosabb gazdák, katonatisztek, állami alkalmazottak, gyártulajdonosok jutottak erre a sorsra. Lakásukat rendszerint a politikai rendõrség tagjai és kiemelt káderek foglalták el, és az ott lévõ berendezési tárgyakat (sokszor nagy értékû mûtárgyakat) sajátjukként vettek birtokba, minden törvényi felhatalmazás nélkül.

Szinte tragikomikus, hogy Rákosi 1948-ban, tehát az úgynevezett fordulat évében meghirdette: az 1949-ben életbe lépõ alkotmány folytán a jogszabályok alkalmazása terén beáll a diszkontinuitás, tehát az 1945. év elõtti jogszabályok hatályukat vesztik.[18] Mindezt az elvet mellõzve a kitelepítéseket a Horthy-korszakban hozott jogszabályokra hivatkozással hajtották végre.[19] Összevetésként: Rajk Lászlót a Népbíróság ítélete szerint a hûtlenségrõl és kémkedésrõl szóló 1930. évi III. tc.-re hivatkozva akasztották fel.[20] A legtöbb kitelepítettet mezõgazdasági munkára fogták (pl. Hortobágy) és embertelen körülmények között tartották.

60. születésnapja
A Rákosi-kultusz fokozatosan kiépülve 1952-re érte el tetõpontját, ekkor kezdték a „népünk bölcs vezére”, valamint a „Sztálin legjobb magyar tanítványa” jelzõkkel illetni. 1952 elején 60. születésnapja alkalmából munkaversenyeket hirdettek országszerte. Ekkoriban alapították meg a Rákosi Mátyás Tanulmányi Versenyt (elõtte és 1956-tól OKTV-t), a Rákosi-kupát és még számos elismerést, amit tiszteletére alapítottak. Minden magyarnak kötelezõ volt valamivel hozzájárulnia a nagy ünnepséghez: az óvodások rajzokat készítettek, az általános iskolások elsõ fogalmazásukat neki írták, a felnõttek terítõkbe hímezték Rákosi nevét. A Magyar Optikai Mûvek dolgozói egy különleges órát küldtek az alkalomra, augusztus 14-én pedig a Minisztertanács elnöke (azaz miniszterelnök) lehetett, s megalapíthatta saját kormányát, igaz Nagy Ferenc megzsarolása óta gyakorlatilag minden kormányt õ irányított, vagy legalábbis igyekezett a lehetõ legnagyobb kontrollt gyakorolni felettük.

Sztálin halála után
Sztálin 1953. március 5-i halála után pozíciója hirtelen meggyengült; egy pártdelegációval az 1953-as „választás” után alig egy hónappal júniusban Moszkvába rendelték, ahol a Szovjetunió Kommunista Pártja vezetõi szándékosan a vezetõtársai elõtt súlyos személyes bírálatban részesítették a „beképzelt, (...) kollektív módon dolgozni képtelen” Rákosit. Berija igen ingerült hangon hozta Rákosi és a magyar küldöttség tudomására, hogy olyan miniszterelnök kell, aki nem zsidó.[22] Ezért kormányfõi posztjáról Nagy Imre javára le kellett mondania, majd a Központi Vezetõség június végi ülésén önkritikára kényszerült, igaz ez utóbbi gesztus olyan titokban történt, hogy gyakorlatilag a hatalom legszûkebb felsõ vezetõi körén kívül mások nem (még a párttársak sem) tudtak róla. A párt vezetõje õ maradt ugyan, de már elsõ titkárként, a fõtitkári tisztséget megszüntették.

Ahogy a szovjet utódlási harcokban a vele leginkább ellenséges Lavrentyij Beriját letartóztatták, majd 1953 decemberében kivégezték, úgy kezdte újra magához ragadni a hatalmat, és visszafordítani a Moszkva által elrendelt enyhülést és a koncepciós perek áldozatainak rehabilitálását, sõt további elnyomó intézkedésekre és perekre is sor került.[23] Tette mindezt úgy, hogy például elérte, hogy a törvénytipró perek kivizsgálására összeállított bizottság elnöke legyen. 1956-ig váltakozó sikerû hatalmi harcot folytatott Nagy Imrével, akit rendszeresen személyesen igyekezett lejáratni Moszkvában. Ezekben az években is tanúbizonyságot tett kiváló taktikázó képességeirõl, s végül 1955-re sikerült elérnie Nagy Imre leváltását. Helyére bizalmi embere, Hegedüs András került.
Második (és végsõ) bukása 1956 nyarán
Az SZKP XX. kongresszusa után, 1956. július 18-án szovjet nyomásra az MDP Központi Vezetõsége elsõ titkári tisztségébõl eltávolította, ekkor a Szovjetunióba távozott, s többet már nem is tért haza.

„	Tisztelt Központi Bizottság, Kérem a Központi Bizottságot, hogy mentsen föl a KB elsõ titkárának és a Politikai Bizottság tagjának tisztsége alól. Kérelmemnek egyik indítéka, hogy 65 éves vagyok, és betegségem már két éve kínoz, mind súlyosabbá válik, és akadályozza a KB elsõ titkárának tisztségén végzett munkámat. Ezenkívül a személyi kultusz és a szocialista törvényesség terén elkövetett hibáim megnehezítik a pártvezetõség számára, hogy a Párt figyelmét teljes egészében az elõttünk álló feladatokra összpontosítsam. Felmentésemet kérve továbbra is Pártunk, dolgozó népünk és a szocializmus ügyét kívánom szolgálni. Rákosi Mátyás	”
– Rákosi lemondásának szövege
Számûzetése és halála
Az 1956-os forradalom bukásával hatalomra került Kádár János Rákosi személyi kultuszát jelölte meg az „ellenforradalom” egyik kiváltó okaként. Bár Rákosi ismételt kísérleteket tett a hazatérésre, erre nem kapott engedélyt, Hruscsov Kádár mellett döntött. 1957. május 9-én az Országgyûlés megfosztotta elnöki tanácsi tagságától és parlamenti mandátumától is. Novemberben Moszkvából az onnan mintegy 1500 kilométerre lévõ Krasznodarba telepítették ki. Innentõl kezdve rendíthetetlenül ostromolta a szovjet pártvezetést leveleivel, hogy járjanak közben visszatérésének ügyében.


Rákosi Mátyás sírja Budapesten, a Farkasréti temetõben (60-1-191/192. fülke)
1962. augusztus 15-én az MSZMP KB az általa dominált idõszakban elkövetett törvénysértésekben viselt felelõssége miatt kizárta az MSZMP-bõl. Pár nappal késõbb a kirgizisztáni Tokmokba telepítették át. Innen 1967-ben térhetett vissza a Gorkiji területen fekvõ Arzamaszba. Élete végéig abban a hitben volt, hogy õt Magyarországon szeretik és visszavárják. Az MSZMP KB sokat foglalkozott hazatelepedési kérelmeivel, amihez feltételként a közügyektõl (vagyis a politikától) való eltiltást és a házi õrizetet ajánlották fel. Mivel Rákosi ezt nem fogadta el, Gorkijban maradt, és ott is érte a halál 1971. február 5-én, csaknem 79 éves korában. Haláláról a lapokban csak egy pár soros, eldugott közleményben számoltak be. Urnáját menetrend szerinti járattal hozták haza, lényegében titokban. Búcsúztatása szûk családi körben a Farkasréti temetõben történt. Az urnáját tároló fülke elõlapjáról 2007-ben minden díszt és azonosítót eltávolítottak, hogy véget vessenek a folyamatos rongálásoknak.
